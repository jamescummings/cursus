<?xml version="1.0" encoding="UTF-8"?>
<html>
   <head>
      <link rel="stylesheet" href="/styles/vulgate.css"/>
      <title>The Vulgate Book of Ruth</title>
   </head>
   <body>
      <h1>The Book of Ruth</h1>
      <hr/>
      <div class="vulgate-book">
         <div class="vulgate-rubric" id="B.Ruth.incipit.001">
            <span class="vulgate-ref"/>
            <span class="vulgate-l">INCIPIT LIBER RUTH</span>
         </div>
         <div class="chapter-header">Chapter 1</div>
         <div class="chapter-text">
            <span class="bible-verse" id="B.Ruth.001.001">
               <span class="vulgate-ref">
                  <span class="vulgate-verseNum">(1:1)</span>
               </span>
               <span class="vulgate-l">in diebus unius iudicis quando iudices praeerant facta est fames in terra abiitque homo de Bethleem Iuda ut peregrinaretur in regione moabitide cum uxore sua ac duobus liberis</span>
            </span>
            <span class="bible-verse" id="B.Ruth.001.002">
               <span class="vulgate-ref">
                  <span class="vulgate-verseNum">(1:2)</span>
               </span>
               <span class="vulgate-l">ipse vocabatur Helimelech uxor eius Noemi e duobus filiis alter Maalon et alter Chellion Ephrathei de Bethleem Iuda ingressique regionem moabitidem morabantur ibi</span>
            </span>
            <span class="bible-verse" id="B.Ruth.001.003">
               <span class="vulgate-ref">
                  <span class="vulgate-verseNum">(1:3)</span>
               </span>
               <span class="vulgate-l">et mortuus est Helimelech maritus Noemi remansitque ipsa cum filiis</span>
            </span>
            <span class="bible-verse" id="B.Ruth.001.004">
               <span class="vulgate-ref">
                  <span class="vulgate-verseNum">(1:4)</span>
               </span>
               <span class="vulgate-l">qui acceperunt uxores moabitidas quarum una vocabatur Orpha altera Ruth manseruntque ibi decem annis</span>
            </span>
            <span class="bible-verse" id="B.Ruth.001.005">
               <span class="vulgate-ref">
                  <span class="vulgate-verseNum">(1:5)</span>
               </span>
               <span class="vulgate-l">et ambo mortui sunt Maalon videlicet et Chellion remansitque mulier orbata duobus liberis ac marito</span>
            </span>
            <span class="bible-verse" id="B.Ruth.001.006">
               <span class="vulgate-ref">
                  <span class="vulgate-verseNum">(1:6)</span>
               </span>
               <span class="vulgate-l">et surrexit ut in patriam pergeret cum utraque nuru sua de regione moabitide audierat enim quod respexisset Dominus populum suum et dedisset eis escas</span>
            </span>
            <span class="bible-verse" id="B.Ruth.001.007">
               <span class="vulgate-ref">
                  <span class="vulgate-verseNum">(1:7)</span>
               </span>
               <span class="vulgate-l">egressa est itaque de loco peregrinationis suae cum utraque nuru et iam in via posita revertendi in terram Iuda</span>
            </span>
            <span class="bible-verse" id="B.Ruth.001.008">
               <span class="vulgate-ref">
                  <span class="vulgate-verseNum">(1:8)</span>
               </span>
               <span class="vulgate-l">dixit ad eas ite in domum matris vestrae faciat Dominus vobiscum misericordiam sicut fecistis cum mortuis et mecum</span>
            </span>
            <span class="bible-verse" id="B.Ruth.001.009">
               <span class="vulgate-ref">
                  <span class="vulgate-verseNum">(1:9)</span>
               </span>
               <span class="vulgate-l">det vobis invenire requiem in domibus virorum quos sortiturae estis et osculata est eas quae elevata voce flere coeperunt</span>
            </span>
            <span class="bible-verse" id="B.Ruth.001.010">
               <span class="vulgate-ref">
                  <span class="vulgate-verseNum">(1:10)</span>
               </span>
               <span class="vulgate-l">et dicere tecum pergemus ad populum tuum</span>
            </span>
            <span class="bible-verse" id="B.Ruth.001.011">
               <span class="vulgate-ref">
                  <span class="vulgate-verseNum">(1:11)</span>
               </span>
               <span class="vulgate-l">quibus illa respondit revertimini filiae mi cur venitis mecum num ultra habeo filios in utero meo ut viros ex me sperare possitis</span>
            </span>
            <span class="bible-verse" id="B.Ruth.001.012">
               <span class="vulgate-ref">
                  <span class="vulgate-verseNum">(1:12)</span>
               </span>
               <span class="vulgate-l">revertimini filiae mi abite iam enim senectute confecta sum nec apta vinculo coniugali etiam si possem hac nocte concipere et parere filios</span>
            </span>
            <span class="bible-verse" id="B.Ruth.001.013">
               <span class="vulgate-ref">
                  <span class="vulgate-verseNum">(1:13)</span>
               </span>
               <span class="vulgate-l">si eos expectare velitis donec crescant et annos impleant pubertatis ante eritis vetulae quam nubatis nolite quaeso filiae mi quia vestra angustia me magis premit et egressa est manus Domini contra me</span>
            </span>
            <span class="bible-verse" id="B.Ruth.001.014">
               <span class="vulgate-ref">
                  <span class="vulgate-verseNum">(1:14)</span>
               </span>
               <span class="vulgate-l">elevata igitur voce rursum flere coeperunt Orpha osculata socrum est ac reversa Ruth adhesit socrui suae</span>
            </span>
            <span class="bible-verse" id="B.Ruth.001.015">
               <span class="vulgate-ref">
                  <span class="vulgate-verseNum">(1:15)</span>
               </span>
               <span class="vulgate-l">cui dixit Noemi en reversa est cognata tua ad populum suum et ad deos suos vade cum ea</span>
            </span>
            <span class="bible-verse" id="B.Ruth.001.016">
               <span class="vulgate-ref">
                  <span class="vulgate-verseNum">(1:16)</span>
               </span>
               <span class="vulgate-l">quae respondit ne adverseris mihi ut relinquam te et abeam quocumque perrexeris pergam ubi morata fueris et ego pariter morabor populus tuus populus meus et Deus tuus Deus meus</span>
            </span>
            <span class="bible-verse" id="B.Ruth.001.017">
               <span class="vulgate-ref">
                  <span class="vulgate-verseNum">(1:17)</span>
               </span>
               <span class="vulgate-l">quae te morientem terra susceperit in ea moriar ibique locum accipiam sepulturae haec mihi faciat Deus et haec addat si non sola mors me et te separaverit</span>
            </span>
            <span class="bible-verse" id="B.Ruth.001.018">
               <span class="vulgate-ref">
                  <span class="vulgate-verseNum">(1:18)</span>
               </span>
               <span class="vulgate-l">videns ergo Noemi quod obstinato Ruth animo decrevisset secum pergere adversari noluit nec ultra ad suos reditum persuadere</span>
            </span>
            <span class="bible-verse" id="B.Ruth.001.019">
               <span class="vulgate-ref">
                  <span class="vulgate-verseNum">(1:19)</span>
               </span>
               <span class="vulgate-l">profectaeque sunt simul et venerunt in Bethleem quibus urbem ingressis velox apud cunctos fama percrebuit dicebantque mulieres haec est illa Noemi</span>
            </span>
            <span class="bible-verse" id="B.Ruth.001.020">
               <span class="vulgate-ref">
                  <span class="vulgate-verseNum">(1:20)</span>
               </span>
               <span class="vulgate-l">quibus ait ne vocetis me Noemi id est pulchram sed vocate me Mara hoc est amaram quia valde me amaritudine replevit Omnipotens</span>
            </span>
            <span class="bible-verse" id="B.Ruth.001.021">
               <span class="vulgate-ref">
                  <span class="vulgate-verseNum">(1:21)</span>
               </span>
               <span class="vulgate-l">egressa sum plena et vacuam reduxit me Dominus cur igitur vocatis me Noemi quam humiliavit Dominus et adflixit Omnipotens</span>
            </span>
            <span class="bible-verse" id="B.Ruth.001.022">
               <span class="vulgate-ref">
                  <span class="vulgate-verseNum">(1:22)</span>
               </span>
               <span class="vulgate-l">venit ergo Noemi cum Ruth Moabitide nuru sua de terra peregrinationis suae ac reversa est in Bethleem quando primum hordea metebantur</span>
            </span>
         </div>
         <div class="chapter-footer">[End of Chapter 1]</div>
         <div class="chapter-header">Chapter 2</div>
         <div class="chapter-text">
            <span class="bible-verse" id="B.Ruth.002.001">
               <span class="vulgate-ref">
                  <span class="vulgate-verseNum">(2:1)</span>
               </span>
               <span class="vulgate-l">erat autem vir Helimelech consanguineus homo potens et magnarum opum nomine Booz</span>
            </span>
            <span class="bible-verse" id="B.Ruth.002.002">
               <span class="vulgate-ref">
                  <span class="vulgate-verseNum">(2:2)</span>
               </span>
               <span class="vulgate-l">dixitque Ruth Moabitis ad socrum suam si iubes vadam in agrum et colligam spicas quae metentium fugerint manus ubicumque clementis in me patris familias repperero gratiam cui illa respondit vade filia mi</span>
            </span>
            <span class="bible-verse" id="B.Ruth.002.003">
               <span class="vulgate-ref">
                  <span class="vulgate-verseNum">(2:3)</span>
               </span>
               <span class="vulgate-l">abiit itaque et colligebat spicas post terga metentium accidit autem ut ager ille haberet dominum Booz qui erat de cognatione Helimelech</span>
            </span>
            <span class="bible-verse" id="B.Ruth.002.004">
               <span class="vulgate-ref">
                  <span class="vulgate-verseNum">(2:4)</span>
               </span>
               <span class="vulgate-l">et ecce ipse veniebat de Bethleem dixitque messoribus Dominus vobiscum qui responderunt ei benedicat tibi Dominus</span>
            </span>
            <span class="bible-verse" id="B.Ruth.002.005">
               <span class="vulgate-ref">
                  <span class="vulgate-verseNum">(2:5)</span>
               </span>
               <span class="vulgate-l">dixitque Booz iuveni qui messoribus praeerat cuius est haec puella</span>
            </span>
            <span class="bible-verse" id="B.Ruth.002.006">
               <span class="vulgate-ref">
                  <span class="vulgate-verseNum">(2:6)</span>
               </span>
               <span class="vulgate-l">qui respondit haec est Moabitis quae venit cum Noemi de regione moabitide</span>
            </span>
            <span class="bible-verse" id="B.Ruth.002.007">
               <span class="vulgate-ref">
                  <span class="vulgate-verseNum">(2:7)</span>
               </span>
               <span class="vulgate-l">et rogavit ut spicas colligeret remanentes sequens messorum vestigia et de mane usque nunc stat in agro et ne ad momentum quidem domum reversa est</span>
            </span>
            <span class="bible-verse" id="B.Ruth.002.008">
               <span class="vulgate-ref">
                  <span class="vulgate-verseNum">(2:8)</span>
               </span>
               <span class="vulgate-l">et ait Booz ad Ruth audi filia ne vadas ad colligendum in alterum agrum nec recedas ab hoc loco sed iungere puellis meis</span>
            </span>
            <span class="bible-verse" id="B.Ruth.002.009">
               <span class="vulgate-ref">
                  <span class="vulgate-verseNum">(2:9)</span>
               </span>
               <span class="vulgate-l">et ubi messuerint sequere mandavi enim pueris meis ut nemo tibi molestus sit sed etiam si sitieris vade ad sarcinulas et bibe aquas de quibus et pueri bibunt</span>
            </span>
            <span class="bible-verse" id="B.Ruth.002.010">
               <span class="vulgate-ref">
                  <span class="vulgate-verseNum">(2:10)</span>
               </span>
               <span class="vulgate-l">quae cadens in faciem suam et adorans super terram dixit ad eum unde mihi hoc ut invenirem gratiam ante oculos tuos et nosse me dignareris peregrinam mulierem</span>
            </span>
            <span class="bible-verse" id="B.Ruth.002.011">
               <span class="vulgate-ref">
                  <span class="vulgate-verseNum">(2:11)</span>
               </span>
               <span class="vulgate-l">cui ille respondit nuntiata sunt mihi omnia quae feceris socrui tuae post mortem viri tui et quod dereliqueris parentes tuos et terram in qua nata es et veneris ad populum quem ante nesciebas</span>
            </span>
            <span class="bible-verse" id="B.Ruth.002.012">
               <span class="vulgate-ref">
                  <span class="vulgate-verseNum">(2:12)</span>
               </span>
               <span class="vulgate-l">reddat tibi Dominus pro opere tuo et plenam mercedem recipias a Domino Deo Israhel ad quem venisti et sub cuius confugisti alas</span>
            </span>
            <span class="bible-verse" id="B.Ruth.002.013">
               <span class="vulgate-ref">
                  <span class="vulgate-verseNum">(2:13)</span>
               </span>
               <span class="vulgate-l">quae ait inveni gratiam ante oculos tuos domine mi qui consolatus es me et locutus es ad cor ancillae tuae quae non sum similis unius puellarum tuarum</span>
            </span>
            <span class="bible-verse" id="B.Ruth.002.014">
               <span class="vulgate-ref">
                  <span class="vulgate-verseNum">(2:14)</span>
               </span>
               <span class="vulgate-l">dixitque ad eam Booz quando hora vescendi fuerit veni huc et comede panem et intingue buccellam tuam in aceto sedit itaque ad messorum latus et congessit pulentam sibi comeditque et saturata est et tulit reliquias</span>
            </span>
            <span class="bible-verse" id="B.Ruth.002.015">
               <span class="vulgate-ref">
                  <span class="vulgate-verseNum">(2:15)</span>
               </span>
               <span class="vulgate-l">atque inde surrexit ut spicas ex more colligeret praecepit autem Booz pueris suis dicens etiam si vobiscum metere voluerit ne prohibeatis eam</span>
            </span>
            <span class="bible-verse" id="B.Ruth.002.016">
               <span class="vulgate-ref">
                  <span class="vulgate-verseNum">(2:16)</span>
               </span>
               <span class="vulgate-l">et de vestris quoque manipulis proicite de industria et remanere permittite ut absque rubore colligat et colligentem nemo corripiat</span>
            </span>
            <span class="bible-verse" id="B.Ruth.002.017">
               <span class="vulgate-ref">
                  <span class="vulgate-verseNum">(2:17)</span>
               </span>
               <span class="vulgate-l">collegit ergo in agro usque ad vesperam et quae collegerat virga caedens et excutiens invenit hordei quasi oephi mensuram id est tres modios</span>
            </span>
            <span class="bible-verse" id="B.Ruth.002.018">
               <span class="vulgate-ref">
                  <span class="vulgate-verseNum">(2:18)</span>
               </span>
               <span class="vulgate-l">quos portans reversa est in civitatem et ostendit socrui suae insuper protulit et dedit ei de reliquiis cibi sui quo saturata fuerat</span>
            </span>
            <span class="bible-verse" id="B.Ruth.002.019">
               <span class="vulgate-ref">
                  <span class="vulgate-verseNum">(2:19)</span>
               </span>
               <span class="vulgate-l">dixitque ei socrus ubi hodie collegisti et ubi fecisti opus sit benedictus qui misertus est tui indicavitque ei apud quem esset operata et nomen dixit viri quod Booz vocaretur</span>
            </span>
            <span class="bible-verse" id="B.Ruth.002.020">
               <span class="vulgate-ref">
                  <span class="vulgate-verseNum">(2:20)</span>
               </span>
               <span class="vulgate-l">cui respondit Noemi benedictus sit a Domino quoniam eandem gratiam quam praebuerat vivis servavit et mortuis rursumque propinquus ait noster est homo</span>
            </span>
            <span class="bible-verse" id="B.Ruth.002.021">
               <span class="vulgate-ref">
                  <span class="vulgate-verseNum">(2:21)</span>
               </span>
               <span class="vulgate-l">et Ruth hoc quoque inquit praecepit mihi ut tamdiu messoribus eius iungerer donec omnes segetes meterentur</span>
            </span>
            <span class="bible-verse" id="B.Ruth.002.022">
               <span class="vulgate-ref">
                  <span class="vulgate-verseNum">(2:22)</span>
               </span>
               <span class="vulgate-l">cui dixit socrus melius est filia mi ut cum puellis eius exeas ad metendum ne in alieno agro quispiam resistat tibi</span>
            </span>
            <span class="bible-verse" id="B.Ruth.002.023">
               <span class="vulgate-ref">
                  <span class="vulgate-verseNum">(2:23)</span>
               </span>
               <span class="vulgate-l">iuncta est itaque puellis Booz et tamdiu cum eis messuit donec hordea et triticum in horreis conderentur</span>
            </span>
         </div>
         <div class="chapter-footer">[End of Chapter 2]</div>
         <div class="chapter-header">Chapter 3</div>
         <div class="chapter-text">
            <span class="bible-verse" id="B.Ruth.003.001">
               <span class="vulgate-ref">
                  <span class="vulgate-verseNum">(3:1)</span>
               </span>
               <span class="vulgate-l">postquam autem reversa est ad socrum suam audivit ab ea filia mi quaeram tibi requiem et providebo ut bene sit tibi</span>
            </span>
            <span class="bible-verse" id="B.Ruth.003.002">
               <span class="vulgate-ref">
                  <span class="vulgate-verseNum">(3:2)</span>
               </span>
               <span class="vulgate-l">Booz iste cuius puellis in agro iuncta es propinquus est noster et hac nocte aream hordei ventilat</span>
            </span>
            <span class="bible-verse" id="B.Ruth.003.003">
               <span class="vulgate-ref">
                  <span class="vulgate-verseNum">(3:3)</span>
               </span>
               <span class="vulgate-l">lava igitur et unguere et induere cultioribus vestimentis ac descende in aream non te videat homo donec esum potumque finierit</span>
            </span>
            <span class="bible-verse" id="B.Ruth.003.004">
               <span class="vulgate-ref">
                  <span class="vulgate-verseNum">(3:4)</span>
               </span>
               <span class="vulgate-l">quando autem ierit ad dormiendum nota locum in quo dormiat veniesque et discoperies pallium quo operitur a parte pedum et proicies te et ibi iacebis ipse autem dicet tibi quid agere debeas</span>
            </span>
            <span class="bible-verse" id="B.Ruth.003.005">
               <span class="vulgate-ref">
                  <span class="vulgate-verseNum">(3:5)</span>
               </span>
               <span class="vulgate-l">quae respondit quicquid praeceperis faciam</span>
            </span>
            <span class="bible-verse" id="B.Ruth.003.006">
               <span class="vulgate-ref">
                  <span class="vulgate-verseNum">(3:6)</span>
               </span>
               <span class="vulgate-l">descenditque in aream et fecit omnia quae sibi imperaverat socrus</span>
            </span>
            <span class="bible-verse" id="B.Ruth.003.007">
               <span class="vulgate-ref">
                  <span class="vulgate-verseNum">(3:7)</span>
               </span>
               <span class="vulgate-l">cumque comedisset Booz et bibisset et factus esset hilarior issetque ad dormiendum iuxta acervum manipulorum venit abscondite et discoperto a pedibus eius pallio se proiecit</span>
            </span>
            <span class="bible-verse" id="B.Ruth.003.008">
               <span class="vulgate-ref">
                  <span class="vulgate-verseNum">(3:8)</span>
               </span>
               <span class="vulgate-l">et ecce nocte iam media expavit homo et conturbatus est viditque mulierem iacentem ad pedes suos</span>
            </span>
            <span class="bible-verse" id="B.Ruth.003.009">
               <span class="vulgate-ref">
                  <span class="vulgate-verseNum">(3:9)</span>
               </span>
               <span class="vulgate-l">et ait illi quae es illaque respondit ego sum Ruth ancilla tua expande pallium tuum super famulam tuam quia propinquus es</span>
            </span>
            <span class="bible-verse" id="B.Ruth.003.010">
               <span class="vulgate-ref">
                  <span class="vulgate-verseNum">(3:10)</span>
               </span>
               <span class="vulgate-l">et ille benedicta inquit es Domino filia et priorem misericordiam posteriore superasti quia non es secuta iuvenes pauperes sive divites</span>
            </span>
            <span class="bible-verse" id="B.Ruth.003.011">
               <span class="vulgate-ref">
                  <span class="vulgate-verseNum">(3:11)</span>
               </span>
               <span class="vulgate-l">noli ergo metuere sed quicquid dixeris mihi faciam tibi scit enim omnis populus qui habitat intra portas urbis meae mulierem te esse virtutis</span>
            </span>
            <span class="bible-verse" id="B.Ruth.003.012">
               <span class="vulgate-ref">
                  <span class="vulgate-verseNum">(3:12)</span>
               </span>
               <span class="vulgate-l">nec abnuo me propinquum sed est alius me propinquior</span>
            </span>
            <span class="bible-verse" id="B.Ruth.003.013">
               <span class="vulgate-ref">
                  <span class="vulgate-verseNum">(3:13)</span>
               </span>
               <span class="vulgate-l">quiesce hac nocte et facto mane si te voluerit propinquitatis iure retinere bene res acta est sin autem ille noluerit ego te absque ulla dubitatione suscipiam vivit Dominus dormi usque mane</span>
            </span>
            <span class="bible-verse" id="B.Ruth.003.014">
               <span class="vulgate-ref">
                  <span class="vulgate-verseNum">(3:14)</span>
               </span>
               <span class="vulgate-l">dormivit itaque ad pedes eius usque ad noctis abscessum surrexitque antequam homines se cognoscerent mutuo et dixit Booz cave ne quis noverit quod huc veneris</span>
            </span>
            <span class="bible-verse" id="B.Ruth.003.015">
               <span class="vulgate-ref">
                  <span class="vulgate-verseNum">(3:15)</span>
               </span>
               <span class="vulgate-l">et rursum expande inquit palliolum tuum quo operiris et tene utraque manu qua extendente et tenente mensus est sex modios hordei et posuit super eam quae portans ingressa est civitatem</span>
            </span>
            <span class="bible-verse" id="B.Ruth.003.016">
               <span class="vulgate-ref">
                  <span class="vulgate-verseNum">(3:16)</span>
               </span>
               <span class="vulgate-l">et venit ad socrum suam quae dixit ei quid egisti filia narravitque ei omnia quae sibi fecisset homo</span>
            </span>
            <span class="bible-verse" id="B.Ruth.003.017">
               <span class="vulgate-ref">
                  <span class="vulgate-verseNum">(3:17)</span>
               </span>
               <span class="vulgate-l">et ait ecce sex modios hordei dedit mihi et ait nolo vacuam te reverti ad socrum tuam</span>
            </span>
            <span class="bible-verse" id="B.Ruth.003.018">
               <span class="vulgate-ref">
                  <span class="vulgate-verseNum">(3:18)</span>
               </span>
               <span class="vulgate-l">dixitque Noemi expecta filia donec videamus quem res exitum habeat neque enim cessabit homo nisi conpleverit quod locutus est</span>
            </span>
         </div>
         <div class="chapter-footer">[End of Chapter 3]</div>
         <div class="chapter-header">Chapter 4</div>
         <div class="chapter-text">
            <span class="bible-verse" id="B.Ruth.004.001">
               <span class="vulgate-ref">
                  <span class="vulgate-verseNum">(4:1)</span>
               </span>
               <span class="vulgate-l">ascendit ergo Booz ad portam et sedit ibi cumque vidisset propinquum praeterire de quo prius sermo habitus est dixit ad eum declina paulisper et sede hic vocans eum nomine suo qui devertit et sedit</span>
            </span>
            <span class="bible-verse" id="B.Ruth.004.002">
               <span class="vulgate-ref">
                  <span class="vulgate-verseNum">(4:2)</span>
               </span>
               <span class="vulgate-l">tollens autem Booz decem viros de senioribus civitatis dixit ad eos sedete hic</span>
            </span>
            <span class="bible-verse" id="B.Ruth.004.003">
               <span class="vulgate-ref">
                  <span class="vulgate-verseNum">(4:3)</span>
               </span>
               <span class="vulgate-l">quibus residentibus locutus est ad propinquum partem agri fratris nostri Helimelech vendit Noemi quae reversa est de regione moabitide</span>
            </span>
            <span class="bible-verse" id="B.Ruth.004.004">
               <span class="vulgate-ref">
                  <span class="vulgate-verseNum">(4:4)</span>
               </span>
               <span class="vulgate-l">quod audire te volui et tibi dicere coram cunctis sedentibus et maioribus natu de populo meo si vis possidere iure propinquitatis eme et posside sin autem tibi displicet hoc ipsum indica mihi ut sciam quid facere debeam nullus est enim propinquus excepto te qui prior es et me qui secundus sum at ille respondit ego agrum emam</span>
            </span>
            <span class="bible-verse" id="B.Ruth.004.005">
               <span class="vulgate-ref">
                  <span class="vulgate-verseNum">(4:5)</span>
               </span>
               <span class="vulgate-l">cui dixit Booz quando emeris agrum de manu mulieris Ruth quoque Moabitidem quae uxor defuncti fuit debes accipere ut suscites nomen propinqui tui in hereditate sua</span>
            </span>
            <span class="bible-verse" id="B.Ruth.004.006">
               <span class="vulgate-ref">
                  <span class="vulgate-verseNum">(4:6)</span>
               </span>
               <span class="vulgate-l">qui respondit cedo iure propinquitatis neque enim posteritatem familiae meae delere debeo tu meo utere privilegio quo me libenter carere profiteor</span>
            </span>
            <span class="bible-verse" id="B.Ruth.004.007">
               <span class="vulgate-ref">
                  <span class="vulgate-verseNum">(4:7)</span>
               </span>
               <span class="vulgate-l">hic autem erat mos antiquitus in Israhel inter propinquos et si quando alter alteri suo iure cedebat ut esset firma concessio solvebat homo calciamentum suum et dabat proximo suo hoc erat testimonium cessionis in Israhel</span>
            </span>
            <span class="bible-verse" id="B.Ruth.004.008">
               <span class="vulgate-ref">
                  <span class="vulgate-verseNum">(4:8)</span>
               </span>
               <span class="vulgate-l">dixit ergo propinquus Booz tolle calciamentum quod statim solvit de pede suo</span>
            </span>
            <span class="bible-verse" id="B.Ruth.004.009">
               <span class="vulgate-ref">
                  <span class="vulgate-verseNum">(4:9)</span>
               </span>
               <span class="vulgate-l">at ille maioribus natu et universo populo testes inquit vos estis hodie quod possederim omnia quae fuerunt Helimelech et Chellion et Maalon tradente Noemi</span>
            </span>
            <span class="bible-verse" id="B.Ruth.004.010">
               <span class="vulgate-ref">
                  <span class="vulgate-verseNum">(4:10)</span>
               </span>
               <span class="vulgate-l">et Ruth Moabitidem uxorem Maalon in coniugium sumpserim ut suscitem nomen defuncti in hereditate sua ne vocabulum eius de familia sua ac fratribus et populo deleatur vos inquam huius rei testes estis</span>
            </span>
            <span class="bible-verse" id="B.Ruth.004.011">
               <span class="vulgate-ref">
                  <span class="vulgate-verseNum">(4:11)</span>
               </span>
               <span class="vulgate-l">respondit omnis populus qui erat in porta et maiores natu nos testes sumus faciat Dominus hanc mulierem quae ingreditur domum tuam sicut Rachel et Liam quae aedificaverunt domum Israhel ut sit exemplum virtutis in Ephrata et habeat celebre nomen in Bethleem</span>
            </span>
            <span class="bible-verse" id="B.Ruth.004.012">
               <span class="vulgate-ref">
                  <span class="vulgate-verseNum">(4:12)</span>
               </span>
               <span class="vulgate-l">fiatque domus tua sicut domus Phares quem Thamar peperit Iudae de semine quod dederit Dominus tibi ex hac puella</span>
            </span>
            <span class="bible-verse" id="B.Ruth.004.013">
               <span class="vulgate-ref">
                  <span class="vulgate-verseNum">(4:13)</span>
               </span>
               <span class="vulgate-l">tulit itaque Booz Ruth et accepit uxorem ingressusque est ad eam et dedit illi Dominus ut conciperet et pareret filium</span>
            </span>
            <span class="bible-verse" id="B.Ruth.004.014">
               <span class="vulgate-ref">
                  <span class="vulgate-verseNum">(4:14)</span>
               </span>
               <span class="vulgate-l">dixeruntque mulieres ad Noemi benedictus Dominus qui non est passus ut deficeret successor familiae tuae et vocaretur nomen eius in Israhel</span>
            </span>
            <span class="bible-verse" id="B.Ruth.004.015">
               <span class="vulgate-ref">
                  <span class="vulgate-verseNum">(4:15)</span>
               </span>
               <span class="vulgate-l">et habeas qui consoletur animam tuam et enutriat senectutem de nuru enim tua natus est quae te diligit et multo tibi est melior quam si septem haberes filios</span>
            </span>
            <span class="bible-verse" id="B.Ruth.004.016">
               <span class="vulgate-ref">
                  <span class="vulgate-verseNum">(4:16)</span>
               </span>
               <span class="vulgate-l">susceptumque Noemi puerum posuit in sinu suo et nutricis ac gerulae officio fungebatur</span>
            </span>
            <span class="bible-verse" id="B.Ruth.004.017">
               <span class="vulgate-ref">
                  <span class="vulgate-verseNum">(4:17)</span>
               </span>
               <span class="vulgate-l">vicinae autem mulieres congratulantes ei et dicentes natus est filius Noemi vocaverunt nomen eius Obed hic est pater Isai patris David</span>
            </span>
            <span class="bible-verse" id="B.Ruth.004.018">
               <span class="vulgate-ref">
                  <span class="vulgate-verseNum">(4:18)</span>
               </span>
               <span class="vulgate-l">hae sunt generationes Phares Phares genuit Esrom</span>
            </span>
            <span class="bible-verse" id="B.Ruth.004.019">
               <span class="vulgate-ref">
                  <span class="vulgate-verseNum">(4:19)</span>
               </span>
               <span class="vulgate-l">Esrom genuit Aram Aram genuit Aminadab</span>
            </span>
            <span class="bible-verse" id="B.Ruth.004.020">
               <span class="vulgate-ref">
                  <span class="vulgate-verseNum">(4:20)</span>
               </span>
               <span class="vulgate-l">Aminadab genuit Naasson Naasson genuit Salma</span>
            </span>
            <span class="bible-verse" id="B.Ruth.004.021">
               <span class="vulgate-ref">
                  <span class="vulgate-verseNum">(4:21)</span>
               </span>
               <span class="vulgate-l">Salma genuit Booz Booz genuit Obed</span>
            </span>
            <span class="bible-verse" id="B.Ruth.004.022">
               <span class="vulgate-ref">
                  <span class="vulgate-verseNum">(4:22)</span>
               </span>
               <span class="vulgate-l">Obed genuit Isai Isai genuit David</span>
            </span>
         </div>
         <div class="chapter-footer">[End of Chapter 4]</div>
         <div class="vulgate-rubric" id="B.Ruth.colophon.001">
            <span class="vulgate-ref"/>
            <span class="vulgate-l">EXPLICIT LIBER RUTH</span>
         </div>
         <span class="endbook">[End of The Book of Ruth]</span>
      </div>
   </body>
</html>