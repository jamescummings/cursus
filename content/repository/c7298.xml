<?xml version="1.0" encoding="UTF-8"?>
<res previd="c7297" nextid="c7299" id="c7298">
   <rBody wit="CAO-L"> O rosa purpurea et Christi gemma pretiosissima columba speciosissima Maria splendidissima et virgo sola puerpera quae fulges super caelorum clara agmina</rBody>
   <verses>
      <prosula wit="CAO-L">Ut stella clarissima et ut Titan in astra fulgida velut luna pulcherrima inthronizata throno praefulgido amicta veste nivea cum stola persplendida circumtexta aureis bracteolis fulgidis ceraunis guttulisque albis circumdata floribus violarum rosarum et liliorum o niveale decus flos paradisiacus tu clarior caelo splendidior Phoebo angelis beatior caelisque excellentior tibi iubilant omnia tellus montes et maria abyssus et pelagus cunctaque reptilia o insignis meritorum ac praecelsa regina caelorum nobilitas orbis terrarum tu radix Jesse perspicua Davidisque regis filia ave Mater gloriae seu splendor vitae perpetuae gaude laetare iucundare in aeterna gloria o benedicta et electa ante saecula dele nostrorum piacula et da caelestem patriam ubi vera gaudia et omnia suavia tu mater Christi dulcissima da nobis in illis particulam ad caelestem patriam
      <vBody type="r" wit="CAO-L">Maiestatem tui nati supplica et ora mitissima mater et virgo regia</vBody>
      </prosula>
      <rep type="r" wit="CAO-L">Dele</rep>
   </verses>
</res>